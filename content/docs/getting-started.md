---
id: getting-started
title: Podstawowe informacje
permalink: docs/getting-started.html
next: add-react-to-a-website.html
redirect_from:
  - "docs/"
  - "docs/index.html"
  - "docs/getting-started-ko-KR.html"
  - "docs/getting-started-zh-CN.html"
  - "docs/installation.html"
  - "download.html"
  - "downloads.html"
  - "docs/try-react.html"
  - "docs/tooling-integration.html"
  - "docs/package-management.html"
  - "docs/language-tooling.html"
  - "docs/environments.html"
---

<<<<<<< HEAD
Ta podstrona to przegląd dokumentacji Reacta oraz powiązanych zasobów.
=======
> Try the new React documentation.
> 
> The new [Quick Start](https://beta.reactjs.org/learn) teaches modern React and includes live examples.
>
> The new docs will soon replace this site, which will be archived. [Provide feedback.](https://github.com/reactjs/reactjs.org/issues/3308)

This page is an overview of the React documentation and related resources.
>>>>>>> 5647a9485db3426d62b5a8203f4499c01bcd789b

**React** to javascriptowa biblioteka służąca do budowania interfejsów użytkownika. Dowiedz się, czym tak naprawdę jest React, na naszej [stronie głównej](/) lub [w tutorialu](/tutorial/tutorial.html).

---

- [Wypróbuj Reacta](#try-react)
- [Ucz się Reacta](#learn-react)
- [Bądź na bieżąco](#staying-informed)
- [Dokumentacje wersji](#versioned-documentation)
- [Czegoś brakuje?](#something-missing)

## Wypróbuj Reacta {#try-react}

Biblioteka React została zaprojektowana z myślą o stopniowym wdrażaniu. **Dzięki temu zawarte w niej rozwiązania możesz stosować wybiórczo w zależności od potrzeb**. Linki zawarte w tej części przewodnika wprowadzą cię do Reacta. Znajdziesz tu materiały, które pozwolą ci nie tylko dodawać elementy interaktywne do prostych stron HTML, lecz także rozpocząć prace nad bardziej zaawansowanymi aplikacjami bazującymi na Reakcie.

### Środowisko doświadczalne {#online-playgrounds}

Jeśli chcesz wypróbować Reacta, możesz w tym celu użyć środowisk doświadczalnych online. Wypróbuj szablon "Hello World" na [CodePen](codepen://hello-world), [CodeSandbox](https://codesandbox.io/s/new) lub [Stackblitz](https://stackblitz.com/fork/react)

Jeśli wolisz używać swojego własnego edytora tekstu, możesz także [ściągnąć ten plik HTML](https://raw.githubusercontent.com/reactjs/reactjs.org/main/static/html/single-file-example.html), edytować go, a następnie otworzyć lokalnie w swojej przeglądarce. Pamiętaj jednak, że wykonuje on podczas uruchomienia dość mozolną transformację kodu, więc zalecamy go jedynie do prostych przykładów.

### Dodaj Reacta do swojej strony {#add-react-to-a-website}

Możesz [dodać Reacta do swojej strony HTML w ciągu minuty](/docs/add-react-to-a-website.html). Możesz stopniowo zwiększać jego obecność według potrzeb lub użyć go jedynie do kilku dynamicznych widgetów.

### Stwórz nową aplikację reactową {#create-a-new-react-app}

Gdy zaczynasz projekt w Reakcie, najlepiej zacząć od [napisania prostej strony w HTML-u przy użyciu tagów \<script\>](/docs/add-react-to-a-website.html). Zajmie ci to tylko minutę!

W miarę jak będziesz rozwijać swoją aplikację, możesz zacząć myśleć o bardziej zintegrowanym środowisku. Istnieje kilka JavaScriptowych narzędzi, które polecamy do rozwoju większych aplikacji. Każde z nich, przy drobnej lub znikomej konfiguracji, pozwoli ci korzystać z pełni mocy systemu Reacta. [Kliknij tutaj, aby dowiedzieć się, jak to zrobić.](/docs/create-a-new-react-app.html)

## Ucz się Reacta {#learn-react}

Ludzie rozpoczynający przygodę z Reactem wywodzą się z najróżniejszych środowisk, mają też różne sposoby uczenia się. Mamy nadzieję, że ta część przewodnika okaże się pomocna zarówno dla osób o zacięciu teoretycznym jak i dla tych którzy mają podejście bardziej praktyczne.

* Jeśli wolisz **naukę przez praktykę**, zacznij od naszego [przewodnika praktycznego](/tutorial/tutorial.html).
* Jeśli zaś bardziej zależy ci na systematycznym opanowaniu **podstawowych zagadnień**, zacznij swoją przygodę od [przewodnika po głównych zagadnieniach](/docs/hello-world.html).

Jak każda nowa technologia, z którą spotykasz się po raz pierwszy, React także ma swoją krzywą uczenia się. Jednak przy odrobinie praktyki i cierpliwości *zrozumiesz*, na czym polega.

### Podstawowe przykłady {#first-examples}

[Strona główna](/) Reacta zawiera kilka małych przykładów z edytorem kodu live. Nawet jeśli nie wiesz jeszcze nic o Reakcie, spróbuj zmienić kod i zobaczyć, jak wpłynie to na wynik działania aplikacji.

### React dla początkujących {#react-for-beginners}

Jeśli wydaje ci się, że dokumentacja Reacta prowadzi cię w zbyt szybkim tempie, sprawdź [ten przegląd Reacta napisany przez Tanię Rascię](https://www.taniarascia.com/getting-started-with-react/). Wprowadzi cię on szczegółowo w najistotniejsze zagadnienia Reacta, zachowując styl zrozumiały dla początkujących. Gdy już skończysz, spróbuj ponownie przeczytać naszą dokumentację!

### React dla designerów {#react-for-designers}

Jeśli zaczynając z Reactem przychodzisz ze środowiska grafików i designerów, [te źródła](http://reactfordesigners.com/) mogą okazać się świetnym punktem startowym.

### Źródła JavaScriptowe {#javascript-resources}

Dokumentacja Reacta zakłada znajomość języka programowania JavaScript na pewnym poziomie. Nie musisz być ekspertem, jednakże nauka zarówno Reacta jak i JavaScriptu w tym samym czasie może być nieco trudniejsza.

Proponujemy zapoznanie się z [przeglądem informacji o JavaScripcie](https://developer.mozilla.org/pl/docs/Web/JavaScript/Ponowne_wprowadzenie_do_JavaScript), by sprawdzić swoją wiedzę. Powinno ci to zająć około 30 minut do godziny, a sprawi, że nauka Reacta będzie bardziej komfortowa.

>Podpowiedź
>
>Gdy tylko poczujesz, że pojęcia z języka JavaScript są zbyt zagmatwane, [MDN](https://developer.mozilla.org/en-US/docs/Web/JavaScript) oraz [javascript.info](http://javascript.info/) mogą okazać się świetnymi źródłami do nauki. Istnieją także [fora internetowe](/community/support.html), na których możesz poprosić o pomoc.

### Praktyczne samouczki {#practical-tutorial}

Jeśli preferujesz **naukę przez praktykę**, sprawdź nasze [praktyczne samouczki](/tutorial/tutorial.html). W tym rozdziale, za pomocą Reacta, stworzymy od podstaw grę w kółko i krzyżyk. Jeśli nie zajmujesz się tworzeniem gier i kusi cię, by go pominąć -- najpierw daj mu szansę. Techniki, których nauczysz się w tym poradniku są fundamentami do zbudowania *dowolnej* aplikacji w Reakcie, a zrozumienie ich zapewni ci dogłębne poznanie tematu.

### Instrukcja krok po kroku {#step-by-step-guide}

Jeśli wolisz **naukę pojęć krok po kroku**, zacznij od [przewodnika po głównych zagadnieniach](/docs/hello-world.html). Każdy kolejny rozdział jest tu oparty o wiedzę nabytą w poprzednim, więc radzimy niczego nie pomijać.

### Myślenie po reactowemu {#thinking-in-react}

Wielu użytkownikom Reacta bardzo pomogła lektura rozdziału pt. [Myślenie po reactowemu](/docs/thinking-in-react.html), bo dzięki niemu coś im w końcu "zaskoczyło" w głowie. To prawdopodobnie najstarszy przewodnik po Reakcie, jednakże jest on wciąż aktualny.

### Rekomendowane kursy {#recommended-courses}

Czasem ludzie preferują książki i kursy wideo stworzone przez innych użytkowników, ponieważ są one dla nich bardziej pomocne. Dla takich osób stworzyliśmy [listę rekomendowanych źródeł](/community/courses.html), z których część jest darmowa.

### Zaawansowane pojęcia {#advanced-concepts}

Kiedy będziesz się już czuć komfortowo z [podstawowymi pojęciami](/docs/hello-world.html), a za sobą będziesz mieć trochę zabawy z kodem w Reakcie, mogą zainteresować cię bardziej zaawansowane zagadnienia. Ta sekcja zapozna cię z przydatnymi, acz rzadziej używanymi funkcjonalnościami, jak [konteksty (ang. *contexts*)](/docs/context.html) czy [referencje (ang. *refs*)](/docs/refs-and-the-dom.html).

### Dokumentacja API {#api-reference}

Ta sekcja dokumentacji może okazać się przydatna, jeśli chcesz dowiedzieć się więcej o API Reacta. Na przykład, [dokumentacja klasy `React.Component`](/docs/react-component.html) pozwoli ci w szczegółach zrozumieć działanie `setState()` oraz jak działają metody z cyklu życia komponentu.

### Słownik pojęć i FAQ {#glossary-and-faq}

[Słownik pojęć](/docs/glossary.html) zawiera przegląd najczęściej używanych terminów, które napotkasz w dokumentacji Reacta. Istnieje także sekcja FAQ, poświęcona krótkim pytaniom i odpowiedziom na najpopularniejsze tematy, między innymi ["Jak wykonać zapytanie AJAX-owe?"](/docs/faq-ajax.html), ["Co to jest stan komponentu?"](/docs/faq-state.html) oraz ["Jak powinna wyglądać struktura plików?"](/docs/faq-structure.html).

## Bądź na bieżąco {#staying-informed}

[Blog Reacta](/blog/) jest oficjalnym źródłem aktualizacji i newsów od zespołu Reacta. Wszystkie istotne informacje, w tym notki dotyczące nowych wydań oraz informacje o zdezaktualizowanych elementach, znajdą się tam jako pierwsze.

Możesz obserwować [konto @reactjs](https://twitter.com/reactjs) na Twitterze, jednak nie ominie cię nic ważnego, jeśli będziesz śledzić jedynie bloga.

Nie każde nowe wydanie Reacta wymaga osobnego posta na blogu, jednak informacje o każdym wydaniu zawsze trafiają do [pliku `CHANGELOG.md` w repozytorium Reacta](https://github.com/facebook/react/blob/main/CHANGELOG.md), a także na [liście opublikowanych wersji](https://github.com/facebook/react/releases).

## Dokumentacje wersji {#versioned-documentation}

Ta dokumentacja zawsze odzwierciedla najnowszą stabilną wersję Reacta. Począwszy od Reacta w wersji 16, starsze wersje dokumentacji publikowane są na [osobnej podstronie](/versions). Pamiętaj jednak, że dokumentacje do starszych wersji nie są już aktualizowane.

## Czegoś brakuje? {#something-missing}

Jeśli brakuje ci czegoś w dokumentacji lub któraś część nie jest wystarczająco jasna, proszę [zgłoś to w repozytorium dokumentacji](https://github.com/reactjs/reactjs.org/issues/new) (w wiadomości zamieszczając swoje sugestie) bądź napisz tweeta do [@reactjs](https://twitter.com/reactjs). Chętnie dowiemy się, co myślisz!
